# Identifikácia neštandardného správania odberateľov v energetickej sieti

Jedným z problémov, ktorý distribučné spoločnosti v súčasnosti riešia, je detekcia neštandardného správania odberateľov. Vďaka množstvu dát získavaných z inteligentných meračov je možné presnejšie modelovať profil odberateľa. Distribučné spoločnosti môžu na základe toho napríklad preverovať odberateľov s anomálnym správaním, ktorí sú podozriví z nelegálneho odberu.
Pravidelná kontrola všetkých odberateľov by bola časovo aj finančne náročná, a preto je potrebné správne identifikovať odberateľov s neštandardnou spotrebou energie, čím sa minimalizujú náklady spojené s kontrolami.
Analyzujte existujúce metódy na riešenie problému identifikácie neštandardného správania odberateľov v sieti. Navrhnite a implementujte metódu na detekciu anomálneho správania odberateľov na základe ich profilov spotreby energie. Pri návrhu metódy využitie princípy strojového učenia a dátovej analýzy. Navrhnutú metódu otestujte na dátach z domény energetiky a pokúste sa identifikovať odberateľov podozrivých z nelegálneho odberu energie. Výsledky metódy prezentujte vhodným spôsobom.

